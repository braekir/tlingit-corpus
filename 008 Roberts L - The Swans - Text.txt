{Number = 008}
{Type = Text}
{Title = G̱úḵlʼ / The Swans}
{Author = Yeex̱aas / Lester Roberts}
{Clan = Naasteidí, Deekee Noow Hít; Teeyneidí yádi}
{Source = Velten 1944:169–170}
{Transcriber = Henry Velten}
{Dialect = Southern - Henya - Klawock}
{Page = 169}
1	Chʼáakw ldakát yéide gáaxw,
2	ḵaax̱ ḵa kindachooneit tlax̱
3	waa shyadahéini sáyú a yayeexʼ
4	át dulyex̱ noojéen atx̱á yís.
5	Héen yíkxʼ áyú hítkʼ yáx̱
6	at dulyeix̱ch chʼa a yeet
7	aháni yéix̱. A x̱ʼawoolxʼ áyú chʼu
8	yei yagu.áatlʼkʼ hasdu atx̱aayí
9	x̱áat kaháagu aadé has akuléetch
10	yú hítkʼ niyaadé chʼa ḵwa
11	shyadahéindéin tle ya ḵunax̱einí
12	áyú yú ḵaax̱ kindachooneit
13	chʼu chʼa daa sá chʼas yú hít
14	x̱ʼawoolnáx̱ neildé yaa ldíx̱ʼ natsáag̱i
15	áyú a káax̱ yú sá
16	kawduwatíx̱k. Tléixʼ yakyee kaanáx̱
17	áyú násʼk jinkaat tlax̱ tlʼág̱aa
18	wudashátx̱ sitee. Tléixʼ yakyee áyú
19	tléináx̱ ḵáa chʼu du hítkʼi yeexʼ át
20	yawuyeigí deix̱ g̱úḵʼ
21	a x̱ʼawoolnáx̱ neil ḵuwax̱áa tle
22	chʼu deix̱ ashaawatleiḵw. Du hítkʼi
23	yeedáx̱ daak has ash saxát
24	áyú cha chʼa íxde
25	ash een has kawdltʼaatl. Tle
26	yú geeyí ḵáaxʼ deikéexʼ daak
27	has kaltʼáatl áyú tsa a káax̱
28	a sá kaawateex̱. Aax̱ áyú
29	du yeexʼ daak yakw uwaháa tle
30	aax̱ yan yawduwax̱aa du g̱úḵlʼi
31	een.
