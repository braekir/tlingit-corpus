{Number = 019}
{Type = Text}
{Title = Sítʼ Ḵaa Káx̱ Kana.áa / Glacier Bay History}
{Author = Kaasgéiy / Susie James}
{Clan = Chookaneidí; Tʼaḵdeintaan yádi}
{Source = D&D 1987:244–259}
{Transcriber = Ḵeixwnéi / Nora Marks Dauenhauer}
{Orthography = RP}
{Dialect = Northern – Central – Hoonah}
{Page = 244}
1	G̱athéeni yóo áwé duwasáakw
2	wé haa aani.
3	G̱athéeni,
4	wé Sitʼ Eeti G̱eey.
5	A áwé á duwa.óo.
6	Ldakát yéidei x̱áat ḵu.aa áwé áx̱ ya.aa.
7	A káx̱ áwé duwa.óo; wé aanx̱ wududliyéx̱.
8	Ldakát yéidei x̱áat áwu á.
9	Yakʼéiyi x̱áat áx̱ ya.aayéen.
10	Awé chʼu áa yéi ḵuteeyée áwé
11	wé hitxʼ.
12	Tlax̱ keijin yaanax̱ giwé át udaḵeen
13	wé hitxʼ:
14	yá Kaagwaantaan
15	ḵa wé Wooshkeetaan
16	ḵa wé Eechhittaan
17	ḵa
18	yá ooháan Chookaneidéex̱ haa sateeyi,
19	ldakát uhaan áwé awu.á.
20	Aa yéi haa yatee.
21	A áwé
22	chʼu wáa yóo tukdatángi sá kwshiwé
23	wé shaatk' ḵwá
24	wooweidł? At tʼéit dus.áa.
{Page = 246}
