{Number = 004}
{Type = Text}
{Title = Tlingit Verb Dictionary}
{Author = Constance Naish, Gillian Story}
{Source = N&S 1973:15–252}
{Transcriber = Constance Naish, Gillian Story}
{Orthography = RP}
{Dialect = Northern – Coastal – Angoon}
{Note = The original speakers in the dictionary are anonymous, but all were from Angoon.}
{Note = Some speakers may have a Transitional Northern subdialect.}
{Page = 15}
1	Deikeenaa jeet awlitlʼít
2	ax̱ shát x̱at wulitlʼeet
3	at x̱alig̱aas
4	wududlig̱aas
5	du yoo x̱ʼatángi ḵaa tóog̱aa yatee
6	ax̱ sáni ḵaa tóog̱aa yatee
7	ax̱ ée sh dlix̱án wé keitl
8	áa yaa sh nalx̱án
9	du een woo.aat
10	du eenx̱ sh wudliyéx̱
11	ax̱ éesh een yee géide yoo x̱ʼax̱li.átk
12	aanáx̱ ḵwáakt has ax̱ʼakwg̱aawáasʼi át áyá, du géide has akax̱sahaat
{Page = 16}
13	haa éex̱ yaa nadéin
14	hasdu x̱ʼéix̱ woodaa
15	áx̱ x̱at tukwg̱adáa shákdé
16	áx̱ yaa yitunadéin ágé, ixkéexʼ yéi tí?
17	bosst uwanúk
18	ánkʼwt uwanúk i káalkʼw
19	tléil yax̱ udatsʼéin: tlákw at daa yéi jiné
20	xʼáaxʼ shayanalhá
21	ax̱ aatch shayawlihaa
22	a x̱ooníde yéi aa gax̱tusanée
23	keijínináx̱ a x̱oonít aa uwa.át
24	a tʼaaḵt tsú aawatée, «haat yee.á»
25	i yát x̱ʼax̱wdliyóo ax̱ kéekʼ sákw, ax̱ kéekʼx̱ inax̱sateet
26	du kéekʼ yóo áyá x̱ʼalyóo
{Page = 17}
27	ax̱ yáa iliḵʼéi i yoo x̱ʼatángi aadé yateeyi yé
28	chʼa wa.é, i aayíx̱ has layéx̱
29	yátx̱ x̱at wududliyéx̱
30	éeḵde yaa kana.úk
31	dáanaa yéi adaané áa x̱at shukakg̱eejáa
32	yéi áwé áa i shukx̱wajeisʼ
33	ax̱ éesh seet adaax̱éen
34	ax̱ káak adaax̱ ashgóogun
35	haa een a goog̱atée
36	yóo aan ka.á haa een wootee
37	dákde daak naltít
38	sháal daat wuliteet
{Page = 18}
39	ax̱ keidlíxʼ ágé akeedlix̱éetlʼ?
40	du x̱ʼéi akoox̱dlix̱eetlʼ
41	ax̱ tláach yéi x̱at seiwahaa
42	akaawakéts
43	ijikx̱waakéts
44	tlákw yan jikakéts: yéi jiné tléil ushgóok
45	chʼa yeisú yatseen
46	yitseení, x̱ʼaan ganaltáade yigax̱dug̱éech
47	tléil latseen haa jee yéi utí, naná ḵaa jeedé yanax̱tusaḵaat
48	ax̱ jeenáx̱ kaawaháa jix̱wanaag̱í
49	du latseení ax̱ yáa ḵut woonee: tuháayi tlein akaawalʼéexʼ
50	ldakát hasdu yáa ḵut kei at gug̱anée
51	ḵúnáx̱ áwé lisʼaaḵ
{Page = 19}
52	yóoxʼ shagax̱toosyáa
53	ax̱ yaagú shax̱wsiyaa
54	shayéinaa héende kawdudzigúḵ
55	daak áwé ashanastéen du yaagú
56	yaakw yeex̱ yei naléini, dákde daak shasatí
57	du sheiyí tléil ulcheen
58	uwaxʼán
59	woosh has kawdlixʼán
60	ikakḵwalaxʼáan
61	tʼaayawduwaḵaa, «wé x̱áat héen yíkt uwahín»
62	ax̱ yoo x̱ʼatángi yeey.áx̱ch: yaa tʼaanx̱a.íxʼ
63	dáa déi, yaa x̱at neesgáxʼ
64	jeewsitaaní teet ligaaw: yaa nasgáxʼ
65	x̱at x̱ʼawsigáxʼ
{Page = 20}
66	x̱ʼax̱wsigáxʼ
67	du ée x̱at jeeyanéekw
68	tléil tóo haa ushḵeet
69	dei tóoxʼ áwé kei nax̱shaḵít
70	a yáaxʼ ax̱ eet x̱ʼatán
71	a yáaxʼ yéi ayawsiḵaa, «aadóo x̱ánt sá g̱atuwa.aat?»
72	tléil a yáaxʼ ax̱ jeet kayeeshxeet
73	i.éexʼ áwé: aneeda.ei
74	dei ax̱wdi.ei
75	shux̱sitee áyá kaxéelʼ ax̱ káa yéi wuneeyí
76	tsu hasdu waḵsheeyeexʼ yéi sh wudzinee
77	hasdu waḵsheeyee yéi wootee
78	gági uwagút
79	i yát x̱walijáḵw
{Page = 21}
80	ax̱ éeshch a tóo daak x̱at wusigút
81	a tóo daak has wududzi.át
82	tlax̱ ḵúnáx̱ áyá ax̱ toowú yakʼéi i eedé, aadé ax̱ jeeyís yan yéi jeeyanéiyi yé
83	tlákw du eex̱ akx̱wakétsch
84	du x̱ʼéix̱ akx̱waakéts
85	aantḵeeních kashéix̱ʼ hasdu tuwáa sigóo, Dikée Aanḵáawuch kashéix̱ʼ yáanáx̱
86	wáachwaanxʼ du eeg̱áa kawduwaḵaa, gax̱dusháadit
87	has akaawa.aaḵw has awusháadi
88	shaa yadaax̱ kei nagút
{Page = 22}
89	aan káa kei átch g̱uwakaan
90	«aadóoch sá daak uwax̱útʼ?» yóo áyá ḵuwóosʼ
91	a káx̱ x̱at x̱ʼawóosʼ
92	tléil yoo x̱ʼeiwóosʼguḵ
93	woosh has x̱ʼadawóosʼ
94	hítxʼ tóox̱ wududliwáasʼ
95	yaa x̱at x̱ʼagaywáasʼ
96	áx̱ x̱at tukawjiyáa tléináx̱ x̱wagoodí, ách áwé ix̱waatsáay
97	tlákw kax̱wlitsáay
98	x̱aan áwé at kawlináay
99	tléiḵw du eex̱ x̱waax̱oox̱
100	dáanaa x̱áax̱ woox̱oox̱
101	dáanaa tlákw akunalx̱úx̱ch
102	sháal akawlix̱oox̱
103	dáanaa áx̱ awdzig̱aax̱
104	haa sʼaatí haat uwagút; ee wóosʼ
105	íx̱tʼ awdzi.ei
106	x̱útʼaa xʼwán g̱ees.ei
{Page = 23}
107	áxʼ áwé woosh kaanáx̱ kei s da.átch
108	woosh kaanáx̱ has gux̱da.átch
109	x̱at ḵʼawdigwátl wé i shkalneegí
110	akaawachéch
111	eech kwéiyi kadaalí teen g̱unayéi akaawachéch
112	haa eetéenáx̱ áyá yan jiwdigút
113	keitl du eet jiwdigút
114	hasdu aanít jiwduwa.át
115	x̱áa aadé daak jiwtusigoot
116	x̱áa has at jiwsigoot
117	haadé yaa naḵúx̱ ḵáa x̱waatlʼékw
118	xóots tlein kulijée
{Page = 24}
119	ḵaa x̱ʼakooljée nooch
120	haa hídi yéeyi dei linaaw: tléil dei ushkʼé
121	hasdu yéi jineiyí tléil ushkʼé
122	gáanx̱ daak yawdudzitáayi g̱oowakaan tléil kei unashkʼéin: yaa ndatláx̱
123	ḵukg̱ahéinín, tléil ḵooshkʼéi nooch
124	kei kawtusikúx wé yaakw
125	yaakw sheen teen kasakúx
126	du náxu yan ayaawanáḵw
127	yaaw teen yax̱danáḵwsʼ
128	at doogú wulix̱ʼwáasʼ
129	du shax̱aawú yaa nalx̱ʼwásʼ
{Page = 25}
130	aanḵaawu yáx̱ shawlix̱ʼwáasʼ
131	héent yawduwatée
132	héent has yakawduwajél
133	héent has yawdudli.át
134	kát áyá x̱alax̱aan
135	tláaḵ alx̱aan
136	du keidlí kei aawasháa
137	keitl yei iyagux̱lasháa
138	yeisú naleiyí yéi ayalashéich
139	atyátxʼi ḵukwliseek
140	chʼáakw ḵu.aa yées shaawát ḵaa akwliseek
141	koochʼéitʼaa aawaḵʼísh
142	gúxʼaa át kanduḵʼíshji
143	kei kax̱wliḵʼísh
{Page = 26}
144	sh daa kḵwada.óosʼ
145	tʼukanéiyi x̱waashúch
146	latseen ḵáa dushóoch
147	ax̱ x̱ʼoos kuḵalashóoch
148	aatlein kawditʼák
149	wáa sá has yatee?
150	ldakát yéide yatee wé kakéin
151	ḵúnáx̱ yaadachóonx̱ isitee
152	ax̱ éesh asg̱eiwúx̱ sitee
153	i tláa ágé chʼa yeisú ḵudzitee?
154	tléil daa sá ḵoostí
155	wáa sá ḵoowatee gáanxʼ?
156	tsu chʼu yéi shákdé ḵukg̱watée seig̱án
157	gaaw agwáal
{Page = 27}
158	gaaw sh dagwáal
159	tlákw áwé gaaw gwaal awushyékch
160	yaa ayanashyék
161	aatlein yan yoo jisitánk
162	deikéenáx̱.á tlákw teet áa jinastánch
163	x̱at woojáaḵw
164	has gax̱toojáaḵw
165	x̱at yaawagwál
166	i jínch kalaxákw
167	xákwlʼi katulaxákwlʼ
168	ḵaa tlʼeiḵch áwé has dusx̱oox̱
169	i tlʼeiḵch yei kg̱isax̱oox̱
170	ḵoon shkalneegíx̱ wusitee
171	i yéet nastá
172	síkʼ, i yátxʼi nasx̱éixʼw
173	chʼa tlákw yéi at ḵoowanéekw
174	tléil yéi at ḵoonòok
175	chʼáakw yéi ḵoowanóogu aa ḵáa, dujáḵx̱in
{Page = 28}
176	ax̱wlitsaa
177	ákʼ aawahín
178	tléil ákʼ ayeeheen ax̱ yoo x̱ʼatángi
179	i x̱ʼéi ax̱aaheen
180	ax̱ x̱ʼéikʼ ayaheen
181	kuḵalséek
182	dáanaa káx̱ wudlisík
183	kax̱wdlisík
184	tuháayi yóo akaawataan
185	ax̱ óonayi kax̱wsitéx̱ʼ
186	yínde sh kawditaan
187	keedagwátl
188	tléináx̱ aanáx̱ ḵu.aa chʼa aklagwátlx̱
189	tléil du x̱eek akawulgwaatl
190	tléíl du keey yoo akoostánk
191	ax̱ yáxʼ awdzitʼaaḵ
192	gidéin a yáxʼ yaa akg̱wastʼáaḵ
193	kei akaawaník
{Page = 29}
194	hasdu jée x̱at jigax̱dunáaḵ
195	du yaanaayí jeet ashoowagút
196	tléináx̱ yateeyi aa yee x̱oodáx̱ x̱at gug̱ahóon
197	wududlixʼásh
198	igux̱laxʼáash
199	wuduwahíxw
200	x̱at uwahíxw
201	sooḵ áa yagéi
202	ḵaa atx̱aayí yagéi
203	jinkaat ḵaa x̱ʼoos yéi kunax̱lagei
204	wasóos sheidí dligéixʼ
205	tlax̱ yéi kakwdigéixʼ wé tléiḵw
206	tlax̱ a yáanáx̱ kakoogéi yá kʼúntsʼ
207	ax̱ jikayáanáx̱ kakwligéi yá kées
208	awsiteen aantḵeení aadeé yakoogéiyi yé
209	jinkaat ḵa daaxʼoon yéi has yakoogéi
210	yéi kwditláa
211	yú aas tlein yatlei
212	litleiyi tíxʼ áwé
213	wásʼ litlei
{Page = 30}
214	kasʼéet ḵútx̱ kayatlei
215	yá táaxʼálʼ tlax̱ kakayatlei
216	sh neelwáat
217	du jín kax̱waasʼít
218	táaxʼaa x̱at wusitʼáxʼ
219	keitl x̱at wuyèeḵ
220	tóosʼ x̱at kawlixʼásʼ
221	nukshiyáanch ax̱ jín yaa akanatáxʼ
222	tás aax̱ awsitáaxʼ
223	at danoogú ágé si.áaxʼw?
224	kei gux̱sa.áaxʼw, yéi isa.éeni
225	ax̱áa akawtulikwáat
226	sʼeenáa x̱ʼatsáag̱i áx̱ akawlikwáat
227	ax̱ gáni x̱ʼéix̱ yakawdliyésʼ
{Page = 31}
228	adawóotl du káa kaawaháa
229	i káa kax̱wsiháa
230	ḵwáaḵt yee wuneiyí, ax̱ káa kagax̱dus.háa
231	du jeet at shuwduwatée; hóoch ḵu.aa áx̱ akawliyáakw
232	Dikée Aanḵáawu daaxʼ l a yáx̱ yóox̱ x̱ʼawditaan
233	yá a géide Dikée Aanḵáawu daaxʼ yóox̱ x̱ʼawditaan
234	at dul.únxʼw
235	shé du jínt kaawadáa
236	ḵúnáx̱ haa wlix̱éitl
237	kei nalx̱étl
238	Dikée Aanḵáawu haa kawlix̱étl
239	aan x̱at kawdudlix̱édli átx̱ sitee
240	jinkaat táakw tléil ḵoox̱shatéen
241	tléil ḵoox̱shatéenín; yá yeedát ḵu.aa ḵux̱aatéen
242	ax̱waalʼúk
{Page = 32}
243	du jintáak a.óoxsʼ
244	tu.óoxsʼ yeit gax̱too.óox
245	awli.óox áyá yá ḵusax̱aḵwáan kélʼtʼi
246	káast át wulisʼées
247	haa jináḵ yú a keekaadé oolsʼéesch
248	góosʼ ḵut kawdlisʼées
249	kayaaní kalsʼísx̱
250	x̱wadinál
251	ḵúnáx̱ át uwaxíx yá xáanaa
252	kʼeeljáa hasdu kát uwaxíx
253	xóon wuduwanúk
254	ldakát yéináx̱ áwé haax̱ dunook óoxjaa
255	ayakawli.úx
256	tsaa yoowú kax̱waa.úx
257	té dynamite teen akshatúkt
258	lítaa yawdig̱íl
259	ilí! yakg̱ilag̱éel
260	ax̱ kooxéedaayi loowdig̱íl
261	ax̱ kooxéedaayi tléil ulkʼátsʼ
{Page = 33}
262	déi áwé wé sh kadashéix̱ʼ
263	chʼa hú sh kadashéix̱ʼ
264	x̱ʼaklig̱éi
265	captainch yaa nasḵúx̱
266	héen aa la.úk
267	tléil ul.ookch
268	x̱áat awshi.útl
269	cháasʼ dush.útlx̱
270	dleey satá
271	yéilʼ kadustáaych
272	x̱ʼéix̱ yawdudlitsáḵ
273	yá yaaw tlax̱ ḵúnáx̱ dlisʼaaḵxʼ
274	cháatl tléil ulsʼaag̱í
275	tléil x̱at x̱ʼeishgú
276	áxʼ áwé ḵuwdzitee
277	kei akg̱wahéesʼ
278	hoon daakahídidáx̱ yaa ndahísʼ
{Page = 34}
279	haa nadáagu wududlihéesʼ
280	ax̱ óonaayi awlihéesʼ
281	nagú: kagahéesʼ
282	kooxéedaa akawlihéesʼ
283	x̱at wushikín
284	tléil x̱at yeeshakéeniḵ
285	tléil x̱áax̱ ayeenéeguḵ
286	áx̱ áwé aawanéekw
287	yaa kanaskʼút
288	tayeis ḵʼáatlʼ héen x̱ookáx̱ yoo ḵʼayadáax̱k
289	hasdu shax̱aawú kadulsítx̱in
290	kalasít
291	tlákw shakalsítx̱
292	shakakḵwalséet
293	xáatl yaax̱ woowáalʼ
294	yaakw woowáalʼ
295	yaa anawálʼ
296	atx̱ʼéeshi aax̱ awáalʼ
297	sʼíxʼ akaawawálʼ
298	kooxéedaa kaawawálʼ
{Page = 35}
299	sʼíxʼ wóoshdáx̱ awliwáalʼ
300	gúxʼaa akawliwálʼ
301	kʼwátʼ kakax̱wliwálʼ
302	has akaklawálʼt yú sʼeenáa
303	ḵáasʼ x̱waalʼéexʼ
304	washéen woolʼéexʼ
305	xítʼaa wulilʼéexʼ
306	wásʼ x̱walilʼéexʼ
307	ax̱ táaxʼálʼi kax̱waalʼéexʼ
308	kooxéedaa akawlilʼéexʼ
309	du jeex̱ at shayawlilʼéexʼ
310	x̱ʼaan teen té kax̱waaxʼéil
311	sakwnéin yéi kdaxʼélch
312	x̱ʼaháat áx̱ yei akanalxʼél
313	tíxʼ wookʼoots
314	wé teel áa yoo ayakʼútsk
315	kakéin x̱walikʼoots
316	tás gux̱lakʼóots
317	x̱ʼaháat aax̱ yóot x̱waakʼwách
318	aadáx̱ has aawakʼwách wé atyátxʼich
319	keishísh awlikʼwáach
320	kaldaag̱éináx̱ áwé wudisaa
321	chʼa yeisú diséikw
{Page = 36}
322	yaa kanasháḵ
323	haa kasháḵx̱
324	kakḵwadaseig̱ákw sʼé
325	a ká at wudix̱eet
326	keitl wudzix̱eet
327	lig̱éi
328	lítaa haat tí
329	koochʼéitʼaa haat katí
330	xʼeesháa haat tán
331	sáḵs haat satán
332	xídlaa haat katán
333	táḵl haat yéi saní
334	tʼukanéiyi haat sanú
335	x̱áat haat satá
336	sʼísaa haat áx̱
337	héen haat sa.ín
338	g̱alnáatʼani haat laná
339	kóox haat kwách
340	kʼwátl tlein haat yeesahát
{Page = 37}
341	x̱áat latúch
342	yaaw awlitsík
343	du naa.ádi akawsixéetʼ
344	aan kadusxítʼkw át
345	wudzikúḵ
346	yaa naskúḵ
347	héen táak wuduwasún
348	héen táanáx̱ wudlisún
349	x̱áat yaa nahíni, x̱ʼeisúnch
350	goon anax̱ wuduwakúḵ
351	dukúḵx̱
{Page = 38}
352	yéi ayawsiḵaa yaakw tlein ax̱layeix̱ít
353	yan x̱ʼusshax̱wsigóo
354	du lú yan uwaxíx
355	i kʼwádli kaadé gux̱sagáan
356	lʼoowú kaawagaan
357	yei kanagán
358	yaakw kawsigaan
359	g̱agaan latseeních, haa yá kawsigaan
360	xʼéedadi kínde x̱asagántʼ
361	naa.át aksagántʼ
362	wé at doogú wudix̱ʼéx̱ʼ
363	du jín yatʼaayi héench wulix̱ʼéx̱ʼ
364	ax̱ jín x̱ʼwalix̱ʼéx̱ʼ, yu sdoox tóot ax̱a.aagí
365	daak x̱at kanalx̱ʼéx̱ʼ
366	awshikéilʼ
367	teey woodí áwé yei dushkélʼch
{Page = 39}
368	ḵusa.áatʼch kashatúkx̱
369	séew haa káa woowáalʼ
370	héen woowáalʼ
371	héen anax̱ shayawliwáalʼ
372	gwéil kakawlisʼélʼ
373	du yée kakawlisʼélʼ
374	tsaa yoowú kakawjitʼáx̱ʼ
375	Aangóonnáx̱ ágé kawdudzihaa?
376	keitl sʼaaḵ yanax̱ aksaháa
377	kʼidéin awsinaa du káak
378	daaxʼoon yakyee dei shoowaxeex aag̱áa aadé yawduwa.oowu yé
379	gooxʼ sá yayee.oo?
380	ax̱ táayi teen áyá x̱at wudiyék
381	i kʼoodásʼi anax̱ kala.á
382	anax̱ akawli.át
383	yanshukaadé gax̱tooḵóox̱; haa wóowu sákw gax̱too.oo
384	tléil daa sá yoo ee.eigíḵ: dei aa wtuwa.oo
{Page = 40}
385	tléixʼ hándít atdáli kʼúntsʼ gwéil x̱wasi.oo
386	koochʼéitʼaa akaawa.oo
387	du séekʼ jeeyís kooxéedaa akawsi.oo
388	sakwnéin aaawa.óow
389	shayadihéini át wóoshde ayakḵwa.óow
390	ax̱ yaagú at.sʼéilʼi teen x̱wasitít
391	ḵunáagu shaawát g̱ax̱oox̱
392	Chʼáakʼ Hítde iwduwax̱oox̱; ḵaa jigax̱duḵéi
393	a daat shukawdlix̱úx̱
394	shukalx̱úx̱sʼ
395	yéik ágé ax̱ʼayasáakw?
396	yéik ax̱ʼeiyasáakw
397	gáande x̱at du.éexʼ
398	ax̱ tláa x̱waa.éexʼ
399	ax̱ tláa kax̱wli.éexʼ
400	du yéet ḵut gashíxch: tlákw akunal.éexʼch
{Page = 41}
401	kei atʼaa.íxʼch «dei éeḵdáx̱ yaawadáa»
402	ḵóo at latóowu ḵaa saayí aawasáay
403	tlax̱ yagéiyi át kei gax̱dutée; ách áwé ḵaa saayí gax̱dusáay
404	ax̱ jintáak uwakél
405	ax̱ x̱ʼuswán uwakél
406	kawduwayélʼ
407	ḵukawduwayélʼ
408	du yaagú du een áa yax̱ uwagwátl
409	yaakw áa yax̱ ishx̱énx̱
410	x̱at wududlisháat
411	g̱ayéisʼ hítxʼ dulshát
412	tléil hasdu tóon utí
413	ax̱ dachx̱ánkʼ daat x̱at yawsitáḵ
414	ax̱ tláach a daat yawsitáḵ
415	i daatoowú x̱áa x̱waa.oo, ax̱ aat
{Page = 42}
416	dú yátxʼi tléil hasdu daatoowú oo.oo
417	xʼúxʼ yaa anatéen
418	atshiḵóok yaa anastéen
419	koochʼéitʼaa yaa akanatéen
420	kawóot ka.éesh yaa akanastéen
421	kʼwátl yaa anatán
422	óonaa yaa anastán
423	ḵáasʼ yaa akanatán
424	chooneit yaa akanastán
425	néix̱ʼ yaa akanajél
426	dzeit yaa akanaljél
427	du jishagóonxʼi yaa yéi anasnèen
428	káaxʼ yaa anasnúk
429	cháatl yaa anastéin
430	du keenaak.ádi yaa ana.áx̱
431	gáalʼ yaa anas.ín
432	yaa analnáan
433	g̱uwakaan yaa anayáan
434	du yádi yaa analjíkʼ
{Page = 43}
435	du óonaayi yaa anasgút
436	xʼáaxʼ yaa anahút
437	lʼéiw yaa anakwách
438	kʼeikaxwéin yaa analkwách
439	átxʼ sáani yaa akanalg̱úts
440	yaa anatléxʼw
441	yaa analnélʼ
442	ḵaa naawú yaa s anas.hát
443	sʼaaḵ yaa anayík
444	hít tsú awsigóoḵ
445	shaak yátxʼi yan awsigúḵ
446	aax̱ áwé yú íxde has wushixʼóolʼ
447	a kàa-nax̱ awé kei wshixʼúlʼ
448	kootéeyaa kawduwatéey
449	x̱útʼaa teen kadutéey
450	eex̱ sʼíxʼi akaawachʼákʼw
451	shál sáxwti kadachʼáakʼw ashigóok
{Page = 44}
452	kées akaxáash
453	waḵshigáalʼ
454	tléil kei gax̱dusháat: ḵaa yáanáx̱ yagóot
455	aatlein x̱áat wutuwasháat
456	koochʼéitʼaa kax̱waasháat
457	do kayageeyí ḵeewdudzi.àa
458	Kíswás has aḵeegux̱sa.áa
459	tléináx̱ ḵáa yá g̱ayéisʼ hítdáx̱ jix̱anáḵx̱, aag̱áa yá Passover yaa yanaysaxix yé
460	ḵulagaaw yís woosh has wudideiḵ
{Page = 45}
461	aawadeiḵ ag̱atáawut
462	ḵaa ḵusteeyí chʼa g̱óot yéide kei shoowakítsʼ
463	sakwnéin x̱walitʼúchʼ
464	chʼas yei klatʼúchʼch yá gán shutú
465	yawlixúts
466	xoodzídáx̱ át áwé aan yadulxwátsch
467	tsaa dulʼóoni, yadulxwátsch
468	du eedé kei yagax̱dusḵáa
469	wáa sá i tláach yasaḵá wé atx̱ʼéeshi?
470	du lanáalx̱i du jeenáx̱ kaawaháa
471	hasdu jeenáx̱ kaawaháa atkʼátskʼu
472	plane has awlihéesʼ
473	gáant ayawsináḵ
474	x̱at yanasnaaḵ
475	gáant awlikélʼ
{Page = 46}
476	wanadóo yaa analkélʼ
477	tléil tsu x̱áa xʼawultseen
478	wé kóox tsu tléil x̱ʼeiltseen, áxʼ
479	dahooní ḵut x̱at wuliyeil
480	ḵut wudulyeilích áwé, xʼáant uwanúk
481	du shát daat sh tukawdijél
482	a daat sh tukax̱wdijél
483	at x̱atáaxʼ
484	duwáakoo kuḵatáaxʼ
485	yaakw sákw dúḵ ax̱óotʼ
486	sʼaaḵ du leitóox̱t uwaxíx
487	tléil isaxéikʼuḵ; i leitóox̱t g̱waaxeex
488	ḵaa jee dutʼúkt
489	iyatʼúk
{Page = 47}
490	atkaayí aawax̱útʼ
491	gán xáashi akawlix̱útʼt
492	ldakát ḵáa kalx̱útʼt
493	tlag̱anís aawasʼóow
494	wóoshdáx̱ gax̱toosʼóow
495	attʼánee alsʼóow
496	asyátxʼi agux̱lasʼóow
497	cháatl shaayí akaawasʼóow, útlx̱i sákw
498	dleey kadulsʼóow, shanax̱wáayi yádi teen
499	a daax̱ has shayalasʼóowx̱
500	wáa ng̱aneens, yá ḵáa atkʼátskʼu daa yoo yeeyxáshk, yá a káa toolseix̱ yakyee káxʼ
501	du daa wduwaxaash
502	déix̱ aan áyá tuwahéin
503	akwg̱ahéin tlʼátk
504	i óonaayi x̱waasʼáa
505	yáat aa kuḵasʼáa: a eetéex̱ dáanaa daak kuḵatée
506	jintáak wuditʼach
507	jintáak datʼách
508	daak has kawdudlitʼách
{Page = 48}
509	xʼúxʼ ax̱ éenix̱ kax̱wlig̱úts
510	yaa analnélʼ
511	l ultúkdéin has sh iltínx̱
512	yaakw deiyí wududlig̱ích
513	wásʼ yaa ndulg̱ích
514	haa kaax̱ kei anatán
515	chʼa kax̱ítjaa i kát atán; ách áwé i kaax̱ kei akg̱watáan
516	akakg̱waxáatsʼ shákdé
517	akaawaxáatsʼ
518	aas daax̱ kei wdlitlʼétʼ
519	shaa yadaax̱ kei naltlʼétʼ
{Page = 49}
520	yáni awjix̱ákw
521	yaa kandaxít
522	jinkaat minutes daaxʼoon gaawdáx̱ daak kawdixít
523	xʼúxʼ tlein x̱ʼéit shux̱wlig̱ích
524	woosh yát shula.á
525	x̱aawaag̱í x̱ʼéix̱ aawayeesh
526	x̱ʼaháat x̱ʼéit ashoowatán
527	tléil x̱'aháat x̱ʼéix̱ shootaan
528	alʼóon x̱ʼéit shudutaanch
529	x̱ʼaháat x̱ʼéit shuka.étsʼ
530	x̱ʼéit ashukoo.étsʼch
531	daak aawatsúx̱
532	x̱ʼawool wududziḵít
533	akaawatsʼút
534	haa hídi sh tóo x̱ʼéit wutudig̱wátʼ
535	aansʼaatí x̱ʼakawditsʼút
536	atkʼátskʼu x̱ʼakawditsʼút
537	wudidóok du xeitká wé óonaa eetí
538	kawdidóok
{Page = 50}
539	pipe tukawdidúk
540	tsu kakeesidóok yá kashísʼi
541	keedalʼúx
542	kakḵwadalʼóox
543	chʼa kax̱wditsʼún
544	du waaḵ kawdilʼúx
545	kei ḵugux̱lagóosʼ
546	tléil ḵuwoolgóosʼ
547	x̱áat áa ashax̱íshdin
548	ashakg̱wax̱ísht
549	jeewdinátlʼi ḵáa yáx̱ x̱at yatee
550	akaawag̱úk
551	yaa at natléxʼw
{Page = 51}
552	tíxʼ kawdudlix̱él
553	g̱ayéisʼ kaxéesʼ ajikawlix̱él
554	ax̱ tíxʼi jikax̱wlix̱él
555	héen awsi.átʼ
556	ax̱ x̱ʼoos oos.átʼch
557	x̱at yawdzi.átʼ
558	haa seiwa.átʼ
559	yá táakw ḵugux̱sa.áatʼ shákdé
560	hít seiwaxeex
561	g̱aatáa seiwaxeex
562	g̱aatáa sax̱waag̱éexʼ
563	kʼeeljáach seiwag̱éexʼ du hídi
564	ldakát át neil katoojélch
565	woosh kaanáx̱ ágé keeyajeil?
566	lingít neil kaduljeilt
567	g̱aat wudzix̱ʼákw
568	lʼook tsú isx̱ʼákwx̱
{Page = 52}
569	xéidu teen shakawdziyaa
570	shakax̱wdziyaa
571	chʼa ldakát yakyee haa hídix̱ goot
572	i x̱ánde gax̱too.áat
573	tléil ágé haat ḵooteench?
574	haat wutuwaḵúx̱
575	xʼúxʼ ágé i jeet jeewaháa?
576	yées sʼeenáa ax̱ jeedé jikg̱waháa
577	táakwde yaa ḵunahéin
578	aadé yaa ḵugahéich, yáa aag̱áa adusg̱eiwú yé
579	ḵaa daa yaa anadáḵ
580	daa akg̱wadáak
581	xóots a ḵoowúxʼ wutuliháa
{Page = 53}
582	a káa jix̱wliháa aadáx̱ awusháadi
583	a káa daak jiwtuliháa at gas.eeyí
584	chʼa du toowú yáaxʼ awsiháa
585	chʼa du toowú yáaxʼ kagax̱tusaháa
586	du toowú awlitʼáa
587	yan sh kax̱wjixʼáḵw
588	yánde sh kakḵwashxʼáaḵw
589	akaawanáay
590	atx̱á áwé kax̱ashéix̱ʼ
591	ax̱ aat hás, yee daadáx̱ at kax̱wlishee
592	Anáaski wuduhooní daadáx̱ at kawlishee
593	hasdu daadáx̱ at shukawlishee
{Page = 54}
594	Lingít yoo x̱ʼatángi wutuwaxích
595	daa sákwshégé i tukaawadín?
596	x̱at tukawdidín
597	tléil a x̱ʼáa yanax̱duwajeeyi át du ée x̱waatʼei
598	tléil ágé chʼa aa sá yáat, i géide at kawsiháyi aa?
599	aadóo sá yéi yaawaḵaa Jesus dikéenáx̱ yoo kawdudzitéeyi aax̱ sateeyí, gáande has akakg̱wanáa
600	Dikée Aanḵáawu yáxʼ ldakát ax̱ l ushkʼeiyí yax̱wsiḵaa
601	ḵugwáasʼ ax̱ daa yaa ḵoowsig̱át: chʼa g̱óot yéide x̱waagoot
602	teet kayéik ḵaa daa yaa ḵusagátch
603	tléil hasdu daa yaa ḵushuwusgé, wáa sá at kawdayaayí
604	du toowú aatlein kawdixílʼ
{Page = 55}
605	kaxéesʼ át wududlitsáḵ
606	g̱ayéisʼ kaxéesʼ wóosht x̱walitsóow
607	kaxéesʼ aadé ksaxát
608	yáade kawtusixát
609	Dikée Aanḵáawu jeeyís yan sh wudzitée
610	ax̱ éeshch a tóo daak x̱at wusigút
611	a daa yaawa.aa
612	sh daa yeenda.á: dei ḵut áwé neegút
613	a yáanáx̱ tléiḵw aawax̱áa; gug̱asdéekʼ
614	ḵux̱ toowditán
615	ḵux̱ has toowdli.át
616	áa ḵux̱ toowdzitán
617	a náḵ ḵux̱ wudihán du l ushkʼeiyí
{Page = 56}
618	ayawdináḵ hasdu l ushkʼeiyí
619	dei yaa na.éen
620	chʼa yeisú tléixʼ yan uwa.ée
621	kóox du x̱ʼéis sa.í
622	wáa sá gees.ée nooch?
623	dleey latʼúsʼ
624	x̱áat naldaak
625	kei awlidák
626	tsaa wududlihíts
627	g̱áaxʼw kakḵwashax̱ʼáalʼ
628	x̱áat dultúchx̱
629	g̱uwakaan yik.ádi dulg̱ées nooch
630	inxʼeesháa x̱ʼawduwadíxʼ
{Page = 57}
631	ax̱wdzikúḵkw
632	chʼa tlákw askúḵkw nooch
633	xʼoonx̱ sáyá eestóow?
634	tleiḵáat eestóow
635	a káx̱ g̱ataan a yana.áatʼani
636	yanáax̱ g̱ataan wé kóox
637	séew daak gux̱satáan shákdé; wé x̱aanásʼ kasahát xwaasdáa teen
638	lʼéiwch kawtusihát
639	du shá uwaḵásʼ
640	ax̱ sʼaag̱í wudiḵásʼ
641	gúxʼaa x̱waliḵásʼ
642	gúxʼaa kawliḵáasʼ
643	tʼéexʼ kanalḵáasʼ
644	tléil uda.áxʼwx̱
645	wudi.áxʼu sʼíxʼ tléil ooshkʼé: néekw a tóonáx̱ ḵudzitee
{Page = 58}
646	wóoshdáx̱ awlig̱áat
647	x̱ʼaan kashtʼáx̱ʼt
648	kalshúkʼx̱ i x̱ʼoos ágé?
649	dleewkát sh eeltín; ikoox̱dlishookʼ
650	g̱unayéi wdig̱wátʼ
651	yaa ndag̱wátʼ
652	chʼa yéi áyá haat x̱waajél
653	kasiyaayí yú atyátxʼi
654	tléil ushkʼé kasayaayí
655	x̱ʼaksiyaayí
656	ax̱ hídi, kʼeeljáa a kát g̱axíxín, shag̱íx̱ʼch nooch
657	aas sheeyxʼí woosh nashg̱íx̱ʼch
658	lig̱íx̱ʼjaa yá nadáakw
659	chookán tóoxʼ yaa nx̱atlúxʼ
660	has gug̱atlóoxʼ
661	woonaawu ḵáa yei kadusgánjin
{Page = 59}
662	at kʼátskʼu tsú tle yei kagánch
663	wé g̱ánch aa lasʼúk
664	tláakw x̱at yawsiḵaa
665	a yatʼéik tláakw ayawsiḵaa
666	aan kaduskʼéx̱ʼt
667	kakéin kaduskʼéx̱ʼt
668	lʼoowú kawdzitéx̱ʼ
669	du waaḵ kawdzitéx̱ʼ
670	du toowú kawdzitéx̱ʼ
671	aantḵeení áa wdiḵʼíkʼ
672	haa udaḵʼíkʼch
673	haa átxʼ sáani haa usḵʼíkʼch
674	du washéenich wusiḵʼíkʼ
675	kanéist káx̱ yan jikawdudzixʼóo
676	tléixʼ dáanaa kawdichúk
{Page = 60}
677	kawdidútl wé xʼúxʼ
678	xʼúxʼ akladootl
679	xʼúxʼ kax̱wlig̱úk
680	sʼín ḵa g̱áatl kadux̱ʼáal
681	keitl sʼaaḵ akax̱ʼáal
682	woog̱aax̱
683	kei g̱ax̱ gax̱yisatée
684	at kʼátskʼu neil wudzig̱áx̱
685	kutsʼeen ax̱satéen, kadag̱áax̱
686	kawdig̱aax̱
687	kakḵwasag̱áax̱
688	x̱at kawsig̱aax̱
689	kei agux̱shaxwéin
690	at kʼátskʼi kei akawshixwén
691	íx̱tʼch uwasán
692	yanéegu ḵáa awé dusáan
{Page = 61}
693	shakax̱wdligwálʼ
694	kawdlikúchʼ
695	shakawdlikúchʼ
696	shakawdudlikúchʼ
697	x̱akawdlikúchʼ
698	xʼáan kíknáx̱ át has x̱ʼeiwatán
699	sʼísaa wóoshdáx̱ aawaxaash, ḵaashaxáshaa teen
700	lítaach áwé x̱waaxaash
701	tíxʼ aax̱ awlixaash
702	wé wásʼ aax̱ nalxaash
703	wéi wásʼ aax̱ laxásh
704	at doogú kax̱waaxaash
705	dleey akawlixaash
706	g̱uwakaan kakdulxáshx̱
707	ax̱ tláa tléil shawdulxàash
708	x̱at shagux̱laxáash
709	cháatl x̱waliḵʼétlʼ
710	cháasʼ akawlidúchʼ
711	shunax̱wáayi teen sh x̱wadiḵʼékʼw
712	du jín aawaḵʼékʼw
{Page = 62}
713	l uwatʼíxʼi át wóoshdáx̱ duldáasʼ
714	tsaa taayí akaawahánt
715	sʼín kax̱atʼáxʼt
716	yéil téx̱i tléil kadutʼáxʼt
717	át x̱walitúchʼ
718	wé yaa anaḵít yéide áwé, as.héitʼ
719	sʼigeidí héen asḵítx̱
720	daná héen sákw gax̱dusḵéet
721	héen x̱waatsúx̱, éeḵde shung̱ateeyít
{Page = 63}
722	naa.át awsináa
723	atx̱ʼéeshi yaa nasnéin
724	kaawanáa
725	ḵugux̱sanáa
726	seig̱ánin agax̱toolʼeix̱
727	yaa geedatoox
728	yaa geelsʼáas
729	kuḵalsʼáas
730	ḵukḵwasʼáas
731	teet jiwustaan koolix̱éetlʼsháni átx̱ sitee
732	xóots kulix̱éetlʼshán
733	yánde yaa kanashg̱ít
734	atgutú tóoxʼ ḵukooshg̱ítch
735	ḵukawjig̱ít
736	ḵeewa.aa
737	ḵutaant ḵug̱uhéinín, gooshúḵ gaawxʼ ḵeena.éich
738	yánde yaa xeena.át
{Page = 64}
739	sʼeenáa du yát x̱ʼax̱waashát; du waaḵ akawlilík
740	kawlilígi sʼeenáa
741	kawlilík
742	yan g̱aḵoox̱t tuwditaan
743	yan has g̱aḵoox̱t has toowli.aat
744	haa wduwa.éexʼ: áxʼ áwé yóotʼaa du náa yéi shawduwa.oo
745	kʼisáani a daa yéi s shaawa.oo
746	ḵákw yadusháak
747	x̱ʼáak táaxʼ dleit g̱aadlaan
748	g̱ítg̱aa áa yan kaawadlán
749	dleit yánde yaa kanadlán
750	sʼíxʼg̱aa a káa yei duldlánch
{Page = 65}
751	dleit aadé x̱waaxwéin: a káa kax̱wlidaan
752	sakwnéin a káa kax̱ladaan
753	tlákw yoo yaduwadláḵkw
754	yú keitl tlein choosh káx̱ ḵoowdligaaw
755	ḵúnáx̱ áwé choosh káx̱ x̱ʼaditʼéexʼ
756	akawlilél
757	a káx̱ ikakḵwalnéek
758	dleit ḵáa hasdu tlʼátgi káx̱ has akawliník
759	daaxʼoon yakyee x̱ʼáanáx̱ x̱at yaawasík
760	du éeshch áwé áa yawlisík
761	kʼeeljáa ḵuyalasíkx̱
762	tléil atx̱á yaax̱x̱ koogaax̱
763	chʼa yáax̱ x̱at kakg̱wagáa tléixʼ sándi
764	daa sáwé ash yawu.aayín?
765	ax̱ éesh yax̱waa.aa
766	x̱at x̱ʼayeeya.aa
{Page = 66}
767	x̱at x̱ʼayawdi.aa
768	daatch sáwé ix̱ʼayawsi.aa?
769	aansʼaatí yoo x̱ʼatángi koolitsʼígwayi át a x̱ooxʼ yéi yatee
770	kalitsʼígwaa
771	kayeeltsʼígwayi aa át
772	aadé duḵéisʼ yé ḵaa waḵsheeyeexʼ yéi awsinee
773	yakwteiyí ḵaa waḵsheeyeexʼ yéi awsinee
774	xʼeesháa kawditʼák
775	ax̱ sʼáaxu akawlitʼák
776	ilí: wé xʼeesháa kakg̱ilatʼáak
777	du éex̱ akax̱wliyáakw
778	tléil aadé áx̱ akanax̱tuliyáagu yé
779	du een x̱waasháaḵ
780	x̱ʼeiduwóosʼi, udasháaḵ nooch
{Page = 67}
781	shaa kaadáx̱ yei nagút
782	shaa kaadáx̱ yei has na.át kal.átḵ
783	aadáx̱ jix̱wdinúk
784	xóotsdáx̱ jeewdinúk
785	tsu haat ḵeeyatín: dei i éexʼ aawaxaaji yé áwé
786	tléil ayeelaxaajíḵ
787	yaa antoolxách
788	hóochʼkʼx̱ has agux̱layéix̱ haa x̱ʼagáaxʼ daakahídi
789	ḵaa yoo x̱ʼatángi hóochʼx̱ awliyéx̱
790	a yís du toowú litseen wé shukalx̱aach
791	dei x̱at gug̱anáa
792	dei wunaawú áwé x̱waatʼei
793	sh ḵʼawdlinaa
794	woodiláx̱
{Page = 68}
795	ax̱ tláa ḵóo wdigéiḵ
796	wáa sá ḵóo s wudigéiḵ
797	du eedáx̱ x̱ʼasagooxeex
798	ldakát yax̱ has yawsixʼáḵw
799	l a daa haa tunatéeni, ldakát yax̱ ḵuyagux̱saxʼáaḵw
800	haa náḵ has kawdikʼéetʼ
801	gáalʼ akaháa
802	yeist ḵuwuhaayí, kʼúntsʼ kei kdoohéich
803	aatlein yaakw kei kagax̱dus.háa
804	kʼidéin x̱waagúxʼ yá xʼeesháa kaadé
805	héen a kaax̱ aawagúxʼ
806	yaa nalchʼéx̱ʼw
807	ilí: i lʼaagí gag̱ilachʼéix̱ʼw
808	ax̱ kʼoodásʼi sé kawlichʼéx̱ʼw
809	doo yaagú yík wuditlʼíx
810	sh wudlitlʼíx
811	ḵúnáx̱ awlitlʼíx
812	xʼeesháa kawlitlʼíx
{Page = 69}
813	woosh x̱ʼayát wududliník
814	l wududzikóowu át daat woosh xʼayáx̱ dulneek
815	a daa néegwálʼi aax̱ woohaa
816	camphor yei kdahéich
817	ikakḵwalaháa
818	ax̱ toowú kaawawálʼ
819	ax̱ toowú wulitʼúch
820	wé héen kawdiwúchʼ
821	yá atyátxʼich kawliwúchʼ
822	sʼeich kalawúchʼx̱
823	séew daak g̱asatánín, x̱áat héeni kadawúsʼch
824	náakw héen káa yax̱ kaysaxaayí, héen kagux̱dawóosʼ
825	du yá kawdiwúsʼ
826	atyátxʼich koolwúsʼch ḵútlʼkw teen
827	héen wudilʼúx̱ʼ
{Page = 70}
828	i yá kawdiyésʼ
829	a toowú yaadé yoo x̱ʼeiwatán
830	haa yéet toowú yaadé yoo x̱ʼawtuli.át
831	x̱at tált
832	tléil ix̱atált
833	a daa x̱ʼawtuli.aat yaakw tlein wudulyeix̱í
834	kʼisáani a daa yoo x̱ʼali.átk
835	sh déin x̱at kawdujikʼán
836	sh déin x̱at kagax̱yishkʼáan
837	tléil ax̱ tuwáa ushgú neildé x̱wagoodí: tlax̱ a yáanáx̱ si.áatʼ
838	tléil ágé i tuwáa ushgú?
839	tléil tóog̱aa kux̱shanook, ax̱ x̱ʼéi oodzikaa
840	tléil tóog̱aa akooshnook
841	du keey aax̱ kei goowjix̱ín
842	tléil ḵaa x̱ʼéix̱ oos.aax̱
{Page = 71}
843	
