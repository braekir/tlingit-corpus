{Number = 020}
{Type = Text}
{Title = Aakʼwtaatseen / Salmon Boy}
{Author = Ḵaadishaan}
{Clan = Kaasx̱ʼagweidí; ? yádi}
{Source = Swanton 1909:311–320}
{Transcriber = John R. Swanton}
{Orthography = SWA}
{Dialect = Northern – Transitional – Wrangell}
{Note = Line numbers are approximately Swanton’s sentences.}
{Note = Page numbers match Swanton’s original publication.}
{Note = Paragraph numbers are from Swanton’s original.}
{Page = 311}
{Paragraph = 1}
1	Yū′Cī′t!ka a Kîksᴀ′dî ā′ỵê hᴀs qo′satᴀntcyê ye dowasā′kᵘ Dᴀx̣ē′t.
2	Ak!ᵘtatsī′n īc akō′ wudzitā′n.
3	Yuỵadᴀ′k!u qosū′k!u īqq!.
4	Adᴀ′xayu Āk!ᵘtatsī′n yukē′ʟ̣adî ᴀs!nū′t!a.
5	Adᴀ′x duī′t ỵān uwaha′.
6	Nēłe′ wugū′t.
7	ᴀt ỵāntc wudzîg̣ā′x.
8	ᴀtqē′cî āwaxō′x.
9	Doq!wē′x wuduwati′ yuᴀtqē′cî,
10	ᴀcuwu′ wudîʟᴀ′x.
11	Ye ỵawaqa′ “Ts!ᴀs ᴀcuwu′ wudîʟᴀ′xe a kᵘcē′gî?”
12	Qaq!ē′x ỵī′ti yū′de ke awułîju′q!.
13	Ts!u wugū′t yukē′ʟ̣ᴀdi ᴀsnū′taỵe de.
14	Adᴀ′x yukē′ʟ̣ᴀdî dudjînᴀ′q dāk nᴀkwᴀ′n
15	tc!uʟe′ hūtc ts!u dāk acuyê′nᴀskwᴀn.
16	Tc!uʟe′ qâkx wukwā′n dukanᴀ′x qō′cᴀkᴀn duwako′.
17	Ts!u ʟēł dekī′ awustī′n.
{Paragraph = 2}
18	Adᴀ′x duī′ctc wusīha′
19	ye ỵawaqa′ “Gusū′ ᴀxỵī′tk!.”
20	Ducᴀ′t ye ᴀdaỵaqa′.
21	Adᴀ′x tc!uʟe′ hᴀs wudînā′q.
22	Gᴀ′ndî hᴀs qotī′s.
23	Adᴀ′x hᴀs aī′q!
24	“Āk!ᵘtatsī′n gusū′ we ê?”
25	Hᴀs qocī′ āg̣a′.
{Page = 312}
26	Tcᴀwaỵîq! hᴀs aī′q!.
27	Adᴀ′x ᴀq!ᵘ ᴀsnū′t!aỵê ᴀt hᴀs uwaᴀ′t;
28	aq!o′s-īti′ hᴀs aosîtī′n
29	tc!uʟe′ hīnx hᴀs akā′wusîke.
30	Hᴀs g̣ᴀ′xsatê ye hᴀs q!aỵaqa′
31	“Wā′sᴀ ī′wani ᴀxỵī′t!?”
32	Adᴀ′kdage nakwᴀ′n g̣āx tīn duỵī′tg̣a qutī′s! yuqā′.
33	Adᴀ′x tcūł hᴀs uxê′q!ᵘ xō hᴀs qucī′ hᴀsduỵī′tg̣a.
34	Djᴀłdakᴀ′t ỵēt hᴀs qocī′ āx ts!utā′t yūhī′n tāq qā yên tcuka′.
35	ʟēł hᴀs ᴀt uxwa′ tc!u hᴀsduỵī′t łqō′wustīỵî dᴀx.
36	Adᴀ′x djᴀłdakᴀ′t yukutā′n hᴀs qocī′ hᴀsduỵī′tg̣a.
37	Adᴀ′x dîs cūwax̣ī′x̣ ag̣ā′ hᴀs qociỵî′ ā hᴀs aołîx̣ā′tc.
{Paragraph = 3}
38	Adᴀ′xayu Ak!ᵘtatsī′n qo′a xāt qoa′nitc ᴀsgī′yu wusînē′x.
39	Duī′n yā ỵᴀnᴀkwᴀ′n tc!aye′ łīngî′t yêx duwag̣e′ ỵᴀti′.
40	Adᴀ′x duī′n xāt qoa′nî ānî′t ỵāwagū′.
41	Adᴀ′x ʟēł tucqē′nutc tcᴀʟᴀ′kᵘ duī′t yān uha′îtc.
42	Adᴀ′x yū′xāt qoa′nî ye ỵa′waqa,
43	“Duī′n ỵᴀkᵘnᴀ′g̣ahā Kātᴀ′xwᴀxsᴀkᴀ-hī′nî de.”
44	Adᴀ′x duī′n ỵᴀkuwuhā′ yuhīˈndê.
45	Adᴀ′x asē′nᴀx djī′ỵᴀnduwati′ yuhī′n wᴀt dū′łî.
{Page = 313}
{Paragraph = 4}
46	Adᴀ′xawe duī′t yān uhā′îtc
47	Ādᴀ′x yuā′nig̣ayā qᴀhā′kᵘ cīỵᴀdihē′n qa ỵᴀt!ē′nᴀx ᴀkaodicā′t.
48	Ket!ā′n duwaî′q!
49	“Cᴀnyā′k!ᵘʟāx ān îg̣aya′ qᴀhā′gu aỵaxā′.”
50	Adᴀ′x dutū′wu ỵên ēkᵘ.
{Paragraph = 5}
51	At!ū′k dukîda′ kade′ ỵᴀg̣asē′tc ᴀʟ!ē′x.
52	Anᴀ′x nēł aoʟ̣îg̣ê′n yu′a ᴀduʟ!ē′xe.
53	Tc!uʟe′ duỵakî′k ā′neł awutiỵî′ djᴀłdakᴀ′t duỵakî′k g̣āq!ᵘ wusî′ti.
54	Hᴀdju yao qoa′ni a′yu ᴀʟᴀ′kᵘ ᴀʟ!ē′x hᴀsdutūwu′ sîgu′.
55	He adᴀ′x ʟē′nᴀx cāwᴀ′ttc wuxō′x
56	ye ᴀcdaỵaqa′
57	“Îsîkū′ gî xāt qoa′nîx q!ᴀ′naqeʟ̣îg̣ᴀ′t ᴀ a′ya i′usînēx.”
58	Adᴀ′x ye ᴀcia′osîqa
59	“Isîkū′ ge hēx kā′wadaỵî hīn.
60	Ayî′k dᴀx xāt nᴀdᴀ′x gᴀnēłtsî′kx tc!ᴀgū′q!sa îī′x yānha′.
61	Adᴀ′x yên îxaỵî′ î′q!aite djᴀłdakᴀ′t hī′ndê yē yunᴀsnī′k,
62	îtsī′gî-dā′a ts!u ᴀdā′dᴀx yū′nawus!k.”
63	Tc!uʟe′ duī′t yān wuhaỵî′ tc!ᴀ wā′sᴀ cū′kᴀn duwᴀdjā′ tc!ᴀ ayᴀ′x qōwanū′kᵘ.
64	Adᴀ′x ts!u aʟē′n duī′t yān uwaha′ ts!u wugū′t ag̣ᴀ′tag̣êt.
{Page = 314}
65	Ādᴀ′x awaxa′ duq!waī′tê.
66	Āde′ cukdu′ djēsîỵê′ tc!ᴀ ayê′x duq!aī′tê hī′ndê ye aosî′nê
67	du tsī′gî ts!u ᴀda′ wuū′s!.
68	Adᴀ′x x̣ā′na xāt qoa′nî anqā′wo dū′waq ỵanī′kᵘ.
69	ᴀdjiỵī′t cda′ỵᴀduqᴀ.
70	ʟēł wutē′x.
71	Adᴀ′xayu cā′wᴀt ye ᴀca′osîqa
72	“Isîkū′ gî yū′a ᴀt gaỵîsī′ỵiỵê?
73	Gwᴀł a kao-ux̣ī′x̣ yuqā′wag̣ê.”
74	Adᴀ′x qo′a ye awū′sniỵî ît yū′anqawo tc!uʟe′ wunē′x duwā′q.
75	Adᴀ′x yū′cāwᴀt ye acia′osîqa,
76	“De îānê′de îī′n ke ᴀt g̣ᴀx dux̣ū′n.”
77	Adᴀ′x djîłdakᴀ′t yū′xāt qoa′nî duī′n ᴀt wux̣ū′n duānî′de.
78	He-adᴀ′x ye ỵânakwᴀ′n yū′xāt qoa′nî kᴀdunī′k sîī′t hᴀs akᵘʟ̣îxēʟ yū′xāt qoa′nî.
79	Wananī′sayu wududzîtī′n yusîī′t.
80	Wu′ctê yukudînū′kᵘ.
81	Anᴀ′xayu yê′naā yū′xāt.
82	Adᴀ′xayu ᴀ′xoa yū′xāt kāxdū′tc.
83	Adᴀ′xayu anᴀ′q hᴀs wū′ha.
84	Hᴀs a′osîtēn hᴀsdug̣ē′dî ỵânagu′ wē′yākᵘ.
85	“Ỵī′cukᴀt qō′ya kᴀntu′łî ʟēł ỵidᴀ′dî gwedjî′tc.”
86	“Ỵī′wᴀctu q!o′xōtc qog̣ā′xsînēx dē′djᴀᴀxa′.”
87	“Awᴀctu′ q!o′xo ayu′ hag̣ā′q!u.”
{Page = 315}
{Paragraph = 6}
88	Aadáx̱ áyú woosh x̱ánt has ÿawdigóo yú x̱áat.
89	Yéi has x̱ʼaÿaḵá
90	«Goodé sá ÿiÿakwg̱waháa?».
91	A x̱oo.aa yéi ÿaawaḵaa «Uháan ḵu.aa Shtaxʼhéende»,
92	a x̱oo.aa ḵu.aa «Jilḵáatde»,
93	a x̱oo.aa «Tʼaaḵóode»,
94	a x̱oo.aa «Naasdé»,
95	a x̱oo.aa «Aalséix̱de».
96	Chʼa ldakát yá héen has aawasáakw.
97	Aadáx̱ áwé héen wátt wusixeex wé x̱áat.
98	Yéi ḵuÿaawaḵaa
99	«Yaakwnáx̱ áa gux̱daháani.»
100	Aadáx̱ áyú kei wutáani ásgéyú yaakwnáx̱ wudihaan.
101	Aadáx̱ áyú yú x̱áat yéi has ÿanaḵéich
102	«Yú noow ágí tléil yan uneech?».
103	Chʼu tle tléináx̱ a keekánde akanduḵéich.
104	X̱áju yú sháal ásgíyú yú noow yéi has aÿasáakw.
105	Chʼu tle ḵux̱ wudaxʼaakch, yéi ÿanaḵéich
106	«De yánde ÿaa naneen».
107	Wáa nanée sáyú yan uwanée yéi ÿaawaḵaa.
108	X̱áat ḵwáani de yan uwanée.
109	Chʼu tle héent uwaxʼák yú x̱áat.
110	Tlax̱ hasdu toowú yakʼéi.
111	Hé aadáx̱ yú xáanaa a daadé aawa.aat yú noow.
112	Aadáx̱ chʼa ldakát yú x̱áat, déix̱ naa yáx̱ héent ÿaawa.áa.
113	Aadáx̱ a ítx̱ awsiteen, du tláa éeg̱i daxásh, Aakʼwtaatseen.
114	Aadáx̱ du tláa x̱ánde ÿaa nagút du toowúch.
115	Chʼu tle du tláach tʼaaÿaawaḵaa du éeshch g̱ataag̱ít;
{Page =  316}
116	ḵa chʼu a x̱ánt ásgí uwaxʼák.
117	Aadáx̱ tsú a eet tsú át aÿaawaḵaa
118	«Aakʼé x̱áat héix̱ uwaxʼák».
119	Aadáx̱ ḵu.aa du éeshch uwatáḵ.
120	Chʼu tle tléil sh daax̱ awdanook wudutaag̱í.
121	Aadáx̱ ḵu.aa du shát yéi aÿawsiḵaa
122	«Tóoch sákw naxásh».
123	Aadáx̱ ḵu.aa kaax̱ yax̱ asaÿalít, yatʼéexʼ, du lítaaÿi át yoo ÿashix̱ʼélk, daa sáyú.
124	Awsiteen du ÿéet séi eeḵ katʼéexʼi.
125	Chʼu tle kei sh tʼaaÿawdiḵaa
126	«Ax̱ ÿéetkʼ ásgéyá;
127	x̱áat ḵwáanich ásgí wusneix̱ín.
128	Du seit katlʼéeni eeḵ katʼéexʼi áyá ÿatee.»
129	Chʼu tle g̱aach éeg̱i aawashát, x̱ʼwáalʼ tsú.
130	Yéi aÿa.óo yú g̱aach.
131	Chʼu tle yú x̱áat daa yéi aawa.óo yú x̱ʼwáalʼ.
132	Aadáx̱ yú hít káa yan awsitáa yú g̱aach.
133	Neil ḵu.aa chʼa tlákw íx̱tʼ sheeÿí dushí du daaxʼ.
{Paragraph = 7}
134	Aadáx̱ ḵu.aa aadé kawdinét yú taat ÿeen yú hít kaadé.
135	Aadáx̱ ḵu.aa yú ḵáa du ÿéett awdlig̱én;
136	wsiteen du shaanáx̱ ḵu.aa chʼu tle leengítx̱ sitee.
137	Aadáx̱ tsu a eet át awdlig̱én;
138	daa sáyú du katʼóotdáx̱ du kínde leengítx̱ sitee?
{Page = 317}
139	Aadáx̱ a eet tsu át awdlig̱én;
140	chʼa ldakát leengítx̱ sitee.
141	Aadáx̱ a eet aadé yéik du tóo yoo x̱ʼaÿatánk.
142	Aadáx̱ ḵu.aa yéi x̱ʼaÿaḵá
143	«X̱át áyá, Shanyaakʼwtlaax̱ áyá x̱át»;
144	yóo x̱ʼḁÿaḵá yú yéik du tóoxʼ.
145	«X̱át áyá» yóo x̱ʼaÿaḵá du tóoxʼ yú yéik,
146	«Ḵaa Tú Kax̱saké Héeni Wát Ká Dóoli áyá x̱át».
147	Tsu yéi ÿaawaḵaa yú yéik du tóoxʼ
148	«X̱át áyá, Sʼéetʼ Ḵuyéigi áyá x̱át».
149	Aadáx̱ yú shaawát ashukawujaaÿí tsú du yéigíx̱ wusitee,
150	«X̱át áyá Shaawát Ḵuyéigi áyá x̱át».
151	Aadáx̱ tsú du tóoxʼ yéi aÿaawaḵaa
152	«X̱át áyá, Yaaw Ḵuyéigi áyá x̱át».
153	Aadáx̱ tsu a eet tsú du tóoxʼ ÿaa x̱ʼawditaan
154	«X̱át áyá, Kéidladi Ḵuyéigi áyá x̱át».
155	Aadáx̱ tsu a eet yéi ÿaawaḵaa du tóoxʼ
156	«X̱át áyá, X̱áat Ḵwáani Yaagú Ḵuyéigi áyá x̱át».
{Paragraph = 8}
157	Aadáx̱ du éesh du x̱ánt uwagút.
158	Yéi x̱ʼaÿaḵá yú íx̱tʼ
159	«Wé neilÿee ldakát chʼéix̱ʼw aax̱ gánde nay.óosʼ».
160	Aadáx̱ tsu yéi x̱ʼaÿaḵá
161	«Yées aa sháa líl wé neilxʼ yéi;
162	chʼa g̱óot aa hít ÿeexʼ yéi has nag̱atee».
163	Aadáx̱ tsu yéi ÿaawaḵaa
164	«Wé neilÿeegándaa kʼédéin naylʼéiwu».
165	Aadáx̱ tsu yéi ÿaawaḵaa
166	«Líl shaawát x̱áax̱ oolg̱einíḵ».
{Page = 318}
167	At shí yú yéik du tóo.
168	Aadáx̱ yú g̱aach tóoxʼ kawlitʼík.
169	Aadáx̱ neil wuduwashát.
170	Neilxʼ x̱ʼwáalʼ du x̱ʼéi yéi wduwa.óo.
171	Aadáx̱ at shí, neilxʼ.
172	Chʼu tle gándaax̱ ÿagoot.
173	Aadáx̱ du yéigi x̱ʼayáx̱ sheishóox̱ wududliyéx̱ du jeeÿís.
174	Tsu du kʼideidí sákw áa ajikaawaḵaa.
175	Aadáx̱ du sheishóox̱u ḵu.aa sʼúsʼ yáx̱ wududliyéx̱;
176	du kʼideidí ḵu.aa sʼéetʼ yáx̱ kandujixít.
177	Du gaawú dóol yáx̱ kandujixít.
178	Aadáx̱ du sʼaḵseidí wududliyéx̱;
179	x̱áat yáx̱ ḵa yaaw yáx̱ yan wududliyéx̱.
180	Aadáx̱ alʼeix̱ yéik du tóoxʼ.
181	Aadáx̱ yú x̱áat tlax̱ wáa sá aÿatéen;
182	oowaÿáa chʼa du yáx̱, leengít yáx̱.
183	Aadáx̱ yú x̱áat ḵwáani tin yoo x̱ʼala.átgi nooch.
184	Tlax̱ wáa sá ḵaa ÿáa ḵut wooneiÿí íx̱tʼix̱ sitee.
185	Yú du x̱oonxʼí tláx̱ wáa sá du x̱ʼayáx̱ ḵudzitee.
186	Chʼa daa sá akanéek chʼu tle a yáx̱ yoo ÿateek.
187	Ḵukg̱wanaawú chʼu tle ḵóon yóo akanéek.
188	Ḵa yéi ḵukg̱waneex̱í chʼu tle yóo akaníkk, a yáx̱ yoo ÿateek.
189	«Ÿanshóode naḵúx̱» yóo yoo ḵuÿasiḵéik, daa sá gax̱dujáaḵ ḵóon yoo akaÿaníkk.
{Page = 319}
{Paragraph = 9}
190	Ḵa yéi x̱ʼaÿaḵá
191	«Líl chʼayóokʼ aanx̱ ax̱ een ÿee ulgáasʼiḵ; tlax̱ táakw ÿeenxʼ tsá.».
192	A yáx̱ wootee.
193	Tléil du een áhé ulgásʼch.
194	Tlax̱ táakw ÿeenxʼ tsa du een aant awligásʼ.
195	Aadáx̱ ḵu.aa tlax̱ yoo kwduwajeek, yú aantḵéinich.
196	Aadáx̱ yéi x̱ʼaÿaḵá tléináx̱ ÿakʼéiÿi ḵáa kei kg̱wanéekw.
197	Tlax̱ du x̱ʼéi aduwaheen.
198	A yáx̱ wootee: tléináx̱ ÿakʼéiÿi ḵáa woonéekw.
199	A káxʼ wuduwahee aawasán.
200	Chʼu tle aanḵáawux̱ wusitee.
201	Du aantḵéini yéi aÿawsiḵaa
202	«X̱ʼag̱ax̱eiÿí aadóo sá at gux̱latéen».
203	Chʼa ldakát yú aantḵéini x̱ʼeix̱éich;
204	wáa sá yoo kwduwajeek.
205	Hé aadáx̱ yú x̱áat ḵa yú yaaw ḵa yú dóol ḵa yú sʼéetʼ, chʼa wáa sá ḵoonoogún, chʼa ldakát yéi wootee.
206	Tlax̱ ḵaa ÿáa ḵut woonee;
207	chʼa ldakát woosh teen kadunéek.
208	Yú yées sháa ḵu.aa tléil ash ultín.
209	Ḵa yú at gug̱wax̱aaÿí tléil chʼa koogéiÿi;
210	tsʼas du yéigich kʼédéin wusneeÿí, tsʼa at ux̱áaych.
211	Ḵa héen agux̱danaaÿí tsu yú yéikch kʼédéin yoo sineek.
212	Daa sá yú du yéigich yéi ÿawsiḵaa:
213	«Yóotʼát gag̱eex̱áa, ax̱ sʼaatí».
214	Aag̱áa tsá ax̱éix̱.
215	Chʼa ldakát át tsʼas du yéigi x̱ʼaaḵáak, tsʼa tsá a x̱ʼayáx̱ tsá yéi yoo asineek.
{Page = 310}
216	Ḵa tléil litóoji át oox̱á.
217	Ḵa tléil awushá.
218	Chʼa ldakát yéikch aadé daaÿaḵaaÿí a yáx̱ ḵudzitee.
219	Ÿeewuÿáatʼ aag̱áa ḵudziteeÿí.
220	Ḵa du shax̱aawú tléil dleitx̱ wunee;
221	chʼa aax̱ wudishán.
222	Hóochʼ áyá.
